# -*- mode: mandoku-view; -*-
#+TITLE: 儼山外集
#+DATE: 2015-08-24 23:27:07.038304
#+PROPERTY: ID KR3j0188
#+PROPERTY: BASEEDITION WYG    
#+PROPERTY: JUAN 卷十
<pb:KR3j0188_WYG_010-1a>¶
欽定四庫全書¶
　儼山外集卷十¶
　　　　　　　　　　　　　明　陸深　撰¶
　　谿山餘話¶
周諝延之尤溪人字希聖宋熙豐間人知廣之新㑹縣¶
　不肯奉行王安石新法有寄子弟詩浪有虗名落世¶
　間自慚無實骨毛寒未年三十身先倦才得一官心¶
　已䦨卜宅擬尋栽藥圃買田宜近釣魚灘他年子弟¶
<pb:KR3j0188_WYG_010-1b>¶
　重相見藜杖簑衣筍籜冠詩雖淺頗不類宋一時門¶
　人稱周夫子其風致可想也又著孟子解義禮記説¶
　亦一博學之士¶
嘉靖己丑予謫延平將以八月到任故自七月冒暑渡¶
　浙江沿途皆以疾謝遣人事二十六日過蘭溪謁楓山¶
　章文懿公祠堂公諱懋字徳懋是日始具衣冠文懿¶
　家甚寥落八十嵗外生一子時年已十五矣祠中塑¶
　像乃公服不甚肖似為賦一詩曰大明啓運接虞唐¶
<pb:KR3j0188_WYG_010-2a>¶
　成化初年士氣昌嵗晩舊京施木鐸日長過客奠椒¶
　漿蓋棺論定知消長節惠恩深識播揚青眼門生今¶
　白首敢於初志負升堂(公丙戌㑹元入翰林為編修/因鼇山應制上疏諫止遂謫)¶
　(外是時羅一峯倫方論時相起復後先就貶士論翕/然稱之稍遷福建僉事遂致仕家居近三十年孝廟)¶
　(末始因論薦起為南京國子祭酒自祭酒遷南太常/寺卿不赴再遷南禮侍再不赴復乞致仕家居復以)¶
　(論薦陞尚書年八十六卒賜祭賜葬賜諡復廩食其/幼子皆異典也深卒業南雍極蒙公器待時年二十)¶
　(六今五/十三矣)公和易不事邊幅喜為後生輩談論講説終¶
　日不倦其言若不甚切深而其應皆如影響所謂國¶
<pb:KR3j0188_WYG_010-2b>¶
　家蓍蔡若人是巳每為諸生言甲子嵗更天下多事¶
　云云乙丑孝廟賔天而劉瑾擅權武宗朝事無一不¶
　驗所聞者非一人世當有記之者别有一二事得於¶
　獨聞因憶正徳壬申秋深以編修使淮府畢事還經¶
　蘭溪與今僉都御史唐虞佐龍同謁公於白露山下¶
　公留飯於㕔事惟虞佐與深侍公一一詢朝事併及¶
　當道諸公因曰萬一今上無嗣則孝宗絶其繼承云¶
　何深不敢對又曰當論昭穆昭穆亦有數説不同若¶
<pb:KR3j0188_WYG_010-3a>¶
　據左傳曰文之昭也武之穆也則昭穆當視廟制深¶
　益不敢對虞佐時以剡城尹持服素喜議論是時亦¶
　黙黙公微笑字謂深曰子淵意何如深遂避席對曰¶
　此非小臣所敢道公又笑曰官也不小李綱在宋朝¶
　許大擔負只是起居注耳起居注正是今編修之官¶
　深遜謝不省何謂公亦遽以他語易之深至杭遂上¶
　疏移疾還家丙子秋告起遷司業辛巳奔先太史公¶
　喪還家戊子始召遷祭酒明年三月以經筵面奏再¶
<pb:KR3j0188_WYG_010-3b>¶
　上疏得旨降延平同知其事頗與李忠定合按忠定¶
　字伯紀梁溪人梁溪今之無錫縣其生則在予華亭¶
　縣公廨故至今有相公閣以忠定故也忠定在講筵¶
　以面奏謫沙縣沙縣今𨽻延平予亦以面奏得延平¶
　雖文章勲業萬萬不敢望忠定而事有偶然相類者¶
　不知文懿當日何以特舉忠定為深勵耶古人何限¶
　亦何必忠定其有意耶其無意耶皆不可知也漫書¶
　於南劍州之九峯吏隠處¶
<pb:KR3j0188_WYG_010-4a>¶
予為庶吉士時一日侍坐於少師洛陽劉公健因問予¶
　章徳懋可為今日何官予亦遜謝不敢對公大聲曰¶
　以爾知徳懋故問予始起對曰恭而安宜為日講經¶
　筵官以輔養聖徳公搖手曰不得不得徳懋居山林¶
　久未閑講筵禮數萬一山野使人主不肯親近儒臣¶
　自此始同年崔子鍾銑聞之曰此公私意孰謂徳懋¶
　不習禮度耶由今日觀之深之去講筵也雖所自取¶
　亦以少誠意無感悟之效如盛庶子端明魏祭酒校¶
<pb:KR3j0188_WYG_010-4b>¶
　皆以生疎改秩半嵗之間屢有變動聖心可想矣乃¶
　知前輩練事久自有長識後生未易以一言斷也¶
我朝君臣隔絶實以憲廟口吃之故至孝宗末年有意¶
　召見大臣與議機務李西涯文正公東陽載在燕對¶
　録比來南劍聞之蕭少卿九成韶言一日孝廟嘗問¶
　司禮監祖宗時召見大臣其禮如何當在何處蕭敬¶
　對云英宗多在文華殿嘗見臨殿前楹見吏部尚書¶
　王公翺問對畢王公辭去顧見其衣後破損再呼還¶
<pb:KR3j0188_WYG_010-5a>¶
　問衣破何不令家人補之王公答曰今日偶服此到¶
　部適聞命不及更衣英廟撫掌笑命賜一綺孝廟聞¶
　之曰朕不能如祖宗簡易若此數日間遂召見兵部¶
　尚書劉公大夏見後稱好好向見䆳菴楊公一清亦¶
　談一事云時甘肅闕總兵官㑹推恭順侯吳瑾英廟¶
　以為得人召問王公如何王公以為不可用英廟遽¶
　曰老王執抝外庭皆道此人好獨爾以為不好何也¶
　王公叩頭曰吳瑾是色目人甘肅地近西域多回回¶
<pb:KR3j0188_WYG_010-5b>¶
　雜處豈不笑我中國乏人英廟即撫掌曰還是老王¶
　有見識即命另推祖宗時君臣之間契㑹如此孝廟¶
　有意修復真聖政也¶
戶部尚書杏岡李公瓚嘗為兵部主事言東山劉公大¶
　夏當孝宗之朝最為得君公亦以天下為任議汰冗¶
　食凡軍職皆以軍功為凖通查裁革既得旨行之而¶
　一時侍衛將軍力士之流皆以才藝選初無軍功該¶
　司失於照詳類行報罷一時閧然時駙馬都尉樊凱¶
<pb:KR3j0188_WYG_010-6a>¶
　管紅盔將軍特過兵部為言此輩不宜裁革東山槩¶
　拒之凱積不平適當駕陞殿凱立午門外語諸人曰¶
　爾輩不用了昨已奉旨裁革雖我亦無地位矣蓋激¶
　之也衆人遂散出孝宗上殿平昔執𤓰帶刀之人皆¶
　不在儀衛簡寂恐恐不安屢顧左右問故既退遂宣¶
　樊駙馬面究凱奏昨兵部已行裁革去矣孝宗大聲¶
　曰劉大夏敢如此玉色不怡復宣兵部東山至走急¶
　氣促不能了了而裁革之事悉罷聖眷遂衰矣夫以¶
<pb:KR3j0188_WYG_010-6b>¶
　東山之公忠與孝廟之有為事機一失乃至於此信¶
　乎臣不密則失身一時疎畧甚可惜也該司可謂無¶
　人矣諺云倖門如鼠穴此言可以喻大¶
嘗記宋時漕運自荆湖南北米至真揚交卸舟人皆市¶
　私鹽以歸每得厚利故舟人以船為家一有損漏旋¶
　即補葺久而不壞運道亦通太宗嘗謂侍臣曰篙工¶
　柁師有少販鬻但無妨公不必究問真帝王之度哉¶
宋詩自道學諸公又一變多主於義理而興寄體裁則¶
<pb:KR3j0188_WYG_010-7a>¶
　鄙之為末事如明道詩極有佳者合作處何下唐人¶
　龜山詩筆自好大篇如岳陽書事開闔轉換妙得蹊¶
　徑如湖光上下天水融中以日月分西東之句尤為¶
　奇偉具見筆力小詩如隔雨樓臺半有無興致藹藹¶
　描冩甚工¶
羅仲素云中庸之書孔子傳之曽子曽子傳之子思分¶
　明是有一本書相傳到子思却云述所授之言著于¶
　篇朱晦庵作大學章句又説經是孔子之言而曽子¶
<pb:KR3j0188_WYG_010-7b>¶
　述之傳是曽子之意而門人記之如仲素所謂述而¶
　成書猶有可言若謂不得其言徒記其意遂乃支分¶
　節解以不失本書之旨微恐於理有礙誠如所云則¶
　曽子有此門人不應無聞也是二家之説不免學者¶
　之疑畢竟大學中庸却有原書不若程子只説大學¶
　孔氏之遺書也恰好¶
今東南之田有二則曰官田曰民田然官田未必盡重¶
　而民田未必盡輕也存諸册籍有此異同其在耕種¶
<pb:KR3j0188_WYG_010-8a>¶
　各有肥瘠高下而官民之名若於田無與者非如輕¶
　重二則之有利害也惟編審差徭則官田輕而民田¶
　重故受田之家亦嘗較論官民之則然官田之得名¶
　莫能推求所始或指為近世抄没之田或以為賈似¶
　道所買之田偶見李忠定公奏議中已有東南官田¶
　之説元豐間檢正中書五房公事畢仲衍投進中書¶
　備對所述四京十八路田税數目已見官田則西北¶
　並有之又熈寧八年詔凡官田及已佃而或佃租違¶
<pb:KR3j0188_WYG_010-8b>¶
　期應剗佃者别召佃悉籍之官當時又有總領措置¶
　官田所名目之設其所從來逺矣拈出以俟叅考¶
宋林艾軒先生名光朝字謙之諡文節與朱晦庵張南¶
　軒呂東萊陸象山皆在乾淳間以道學名而艾軒年¶
　最長平生不喜著述喜讀書以解㑹為樂嘗曰每一¶
　開卷便覺眼明又曰終日在案頭翻故書以此為實¶
　歴日子又曰某老去無他念惟讀書緣想過如廿年¶
　前時不候柸飯足不管他兒女之累但見空屋數椽¶
<pb:KR3j0188_WYG_010-9a>¶
　去城稍逺便可讀書又有柬與友人論葺屋云百刻¶
　中得過半對書卷有時柸飯且放過如何得心情及¶
　此事空山聽雨是人生如意事聽雨須是空山破寺¶
　中可以燒生柴煨雜芋觀此尚可想見其清嚴也亦¶
　喜作詩以自豪論詩極有卓識文集十卷近刻在莆¶
　田¶
鄧肅字志宏沙縣人别號栟櫚有栟櫚先生文集栟櫚¶
　山水奇絶今屬永安縣志宏有文行與朱韋齋先生¶
<pb:KR3j0188_WYG_010-9b>¶
　交好一日韋齋觴客栟櫚以冠帶寓之醉起韋齋曰¶
　留以質紙筆明日如約韋齋受筆還冠而以紙少留¶
　帶曰儻無千幅竟不還栟櫚為寄一詩曰歸帽納毫¶
　真得䇿要牋留帶計還疎公如買菜苦求益我已忘¶
　腰何用渠閉戶羽衣聊自適推窗柿葉對人書帝都¶
　聲價君知否寄付新傳折檻朱前輩風流調笑藹藹¶
　若此¶
天下水各不同而篙師柁工不相為用鄧栟櫚稱閩水¶
<pb:KR3j0188_WYG_010-10a>¶
　曲折行亂石間鼎烹雪噴相應而起親見之方知其¶
　工¶
晉共太子曰君安驪姬是我傷公之志也其言如此異¶
　世悲之我朝憲廟最寵萬貴妃萬嘗得罪孝廟外傳¶
　萬自盡嘗見一中官説萬體豐肥一日以拂子撻一¶
　宮人怒甚遂痰厥而死蓋卒疾云内人傳報憲廟玉¶
　色憮然云萬使長去我也待要去也不久遂賓天鍾¶
　情之傷若此申生之言益信清心寡欲自是人主壽¶
<pb:KR3j0188_WYG_010-10b>¶
　命之源可不慎哉¶
吳文恪公訥吾鄉常熟人所著文章辯體一書號為精¶
　博自真文忠公正宗之後未能過之但聯句小序謂¶
　聯句始著於陶靖節而盛於東野退之則失考矣若¶
　論聮句實始於賡歌而栢梁之作其體著矣¶
歌辭代各不同而聲亦易亡元人變為曲子今世踵襲¶
　大抵分為二調曰南曲曰北曲胡致堂所謂綺羅香¶
　澤之態綢繆宛轉之度正今日之南詞也登髙望逺¶
<pb:KR3j0188_WYG_010-11a>¶
　舉首高歌而逸懷浩氣使人超乎塵垢之表者近於¶
　今日之北詞也¶
宋栁耆卿蘇長公各以填詞名而二家不同當時士論¶
　各有所主東坡一日問一優人曰我詞何如栁學士¶
　優曰學士那比得相公坡驚曰如何優曰相公詞須¶
　用丈二將軍銅琵琶鐵綽板唱相公的大江東去栁¶
　學士却着十七十八女郎唱楊栁外曉風殘月坡為¶
　之撫掌大笑優人之言便具褒彈¶
<pb:KR3j0188_WYG_010-11b>¶
予嘗謂張子房之出處其後有李泌韓退之之文筆惟¶
　陸宣公可敵¶
己丑十一月九日予聞山西之命以明年夏四月六日¶
　入太原李忠定公起用即往援太原事亦頗類章公¶
　之言予益以愧無所酧云¶
　¶
　¶
　儼山外集卷十¶
