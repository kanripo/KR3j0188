# -*- mode: mandoku-view; -*-
#+TITLE: 儼山外集
#+DATE: 2015-08-24 23:27:07.471780
#+PROPERTY: ID KR3j0188
#+PROPERTY: BASEEDITION WYG    
#+PROPERTY: JUAN 卷三十三
<pb:KR3j0188_WYG_033-1a>¶
欽定四庫全書¶
　儼山外集卷三十三¶
　　　　　　　　　　　　　明　陸深　撰¶
　　書輯中¶
　　　體位篇¶
永字八法¶
　　　　禁經云八法起於隸字之始自崔張鍾王傳¶
　　　　授所用該於萬字墨道之最不可不明也¶
<pb:KR3j0188_WYG_033-1b>¶
　　側不愧卧(愧疑/作貴)　　　勒常患平¶
　　努過直而力敗　　　趯宜存而埶生¶
　　䇿仰收而暗揭　　　掠左出而鋒輕¶
　　啄倉皇而疾掩　　　磔䟐趞以開撑¶
　　　又¶
　　側蹲鴟而墜石　　　勒緩縱以藏機¶
　　努彎環而埶曲　　　趯峻快以如錐(錐一/作飛)¶
　　策依稀而似勒　　　掠彷彿以宜肥¶
<pb:KR3j0188_WYG_033-2a>¶
　　啄騰凌而速進　　　磔抑昔以遲移¶
丶側不得平其筆當側筆就右為之¶
　　訣云先右揭其腕次輕蹲其鋒取埶緊則乘機頓¶
　　挫借埶出之疾則失中過又成俗又云側者側下¶
　　其筆使墨精暗墜徐乃反揭則稜利矣¶
　　問曰側不言㸃而言側何也¶
　　論曰謂筆鋒顧右審其埶險而側之故名側也止¶
　　言㸃則不明顧右無存鋒向背墜墨之埶若左顧¶
<pb:KR3j0188_WYG_033-2b>¶
　　右側則横敵無力故側不險則失於鈍鈍則芒角¶
　　隠而書之神格喪矣¶
一勒不得卧其筆須筆鋒先行中髙兩頭下以筆心壓¶
　　之¶
　　訣云頭旁鋒仰䇿次迅收若一出揭筆不趯而暗¶
　　收則薄圓而疏筆無力矣夫勒筆鋒似及於紙須¶
　　微進仰䇿峻趯¶
　　又云䇿筆須勤仰筆覆收准此則形埶自章矣¶
<pb:KR3j0188_WYG_033-3a>¶
　　問曰勒不言畫而言勒何也¶
　　論曰勒者趯筆而行承其虛畫取其勁澁則功成¶
　　矣今止言畫者慮在不趯一出便畫則鋒拳而怯¶
　　薄也夫勒者藉於豎䟐䟐則筆勁澁亡其流滑㣲¶
　　可稱工矣¶
丨努不宜直其筆筆直則無力立筆左偃而下最須有¶
　　力¶
　　訣云凡旁巻㣲曲蹙筆累走而進之直則衆埶失¶
<pb:KR3j0188_WYG_033-3b>¶
　　力滯則神氣怯散¶
　　又云須發埶而卷筆若折骨而爭力¶
　　又云努須側鋒顧右潛䟐輕挫其揭¶
　　問曰畫者中心豎畫也今謂之努何也¶
　　論曰努者埶㣲努曰努在乎䟐筆下行若直置其¶
　　畫則形圓埶直書之病也筆訣云努筆之法豎筆¶
　　徐行近左引埶埶不欲直直無力矣¶
亅趯須蹲鋒得埶而出出則暗收又云前畫卷則别斂¶
<pb:KR3j0188_WYG_033-4a>¶
　　心而出之¶
　　訣云旁鋒輕揭借埶埶不勁筆不挫則意不深趯¶
　　與挑一也(直曰趯/横曰挑)鋒貴於澁出適期於倒收所¶
　　謂欲挑還置也夫趯自努出潛鋒輕挫借執而趯¶
　　之¶
　　問曰凡字之出鋒謂之挑今謂之趯何也¶
　　論曰挑者語之小異而其體一也夫趯者筆鋒去¶
　　而言之趯自努畫收鋒豎筆潛勁借埶而趯之筆¶
<pb:KR3j0188_WYG_033-4b>¶
　　訣云即是努筆下殺筆趯起是也法須挫衂轉筆¶
　　出鋒佇思消息則神蹤不墜矣¶
一䇿須斫筆背發而仰收則背斫仰策也兩頭髙中以¶
　　筆心舉之¶
　　訣云仰筆潛鋒以鱗勒之法揭腕趯埶於右潛鋒¶
　　之要在畫埶暗捷歸于右也夫䇿筆仰鋒豎趯微¶
　　勁借埶峻顧於掠也¶
　　問曰䇿名折異畫今謂之䇿何也論曰䇿之異畫¶
<pb:KR3j0188_WYG_033-5a>¶
　　理亦故殊仰筆趯鋒輕擡而進故曰䇿也若及紙¶
　　便畫不務遲澁向背偃仰者此備畫耳¶
　　筆訣云始築筆而仰䇿徐轉筆而成形是也¶
丿掠者拂掠須迅其鋒左出而欲利又云微曲而下筆¶
　　心至卷處¶
　　訣云撇過謂之掠借於䇿埶以輕注鋒右揭其腕¶
　　加以迅出埶旋於左法在澁而勁意欲暢而婉遲¶
　　留則傷於緩滯矣側鋒左出謂之掠¶
<pb:KR3j0188_WYG_033-5b>¶
　　問曰掠本分發今稱為掠何也¶
　　論曰掠乃疾徐有準手隨筆遣鋒自左出取勁險¶
　　盡而為節發則一出運用無的故掠之精㫖可守¶
　　矣¶
　　又云遣不常速從䇿筆下左出而鋒利不墜則佳¶
　　矣¶
丿啄者如禽之啄物也立筆下罨以疾為勝又云形似¶
　　鳥獸卧斫斜發亦云卧筆疾罨右出¶
<pb:KR3j0188_WYG_033-6a>¶
　　訣云右向左之埶為卷啄按筆蹲鋒潛蹙於右借¶
　　埶收鋒迅擲旋右須精險衂去之不可緩滯¶
　　又云筆鋒及紙為啄在潛勒而啄之¶
　　問曰撇之謂啄何也論曰夫撇者蒙俗之言啄者¶
　　因埶而立啄用輕勁為勝去浮怯重體為工¶
　　又云啄筆速進勁若鐵石則埶成也¶
乀磔者不徐不疾戰行欲卷復駐而去之又云䟐筆戰¶
　　行翻筆轉下而出筆磔之¶
<pb:KR3j0188_WYG_033-6b>¶
　　訣云右送之波皆名磔右揭其腕逐埶緊䟐旁筆¶
　　迅磔盡埶輕揭而潛收在勁迅得之夫磔法筆鋒¶
　　須䟐埶欲險而澁得埶而輕揭暗收存埶候其埶¶
　　盡而磔之又云磔須外發得意徐乃出之¶
　　問曰發波之筆今謂之磔何也論曰發波之筆循¶
　　古無蹤原其用筆磔法為徑磔豪聳過法存乎神¶
　　凡磔若左顧右則埶鈍矣䟐重鋒緩則埶肥矣須¶
　　遒勁而遲澁之又謂之波法(微直曰磔/横過曰波)作一波當¶
<pb:KR3j0188_WYG_033-7a>¶
　　三過折筆筆訣云始入筆緊築而㣲仰便下徐行¶
　　埶足而後磔之¶
運使之法¶
丶謂之㸃法云作㸃向左以中指斜頓向右以大指齊¶
　　頓作報答便以中指挫鋒須收鋒在内按筆收之¶
　　又衂側下其筆含濡其鋒摩輪簇心然後收筆慎¶
　　在圓平禁經云㸃如利鑽鏤金是也又半蟻法宜¶
　　字上用之為避其旁¶
<pb:KR3j0188_WYG_033-7b>¶
　　右軍云作㸃皆須磊磊如大石之當衢又㸃不變¶
　　為布棋貴通變也更有打單以紙送筆似打物之¶
　　埶甚難用也¶
　　唐太宗云為㸃必收貴緊而重¶
　　衛夫人云若髙峰墜石¶
一謂之畫法云作横畫皆用大指遣之若作䇿法即指¶
　　擡筆上若作勒法即用中指鉤筆澁進覆畫以中¶
　　指頓筆然後以大指遣至盡處此三埶相近而用¶
<pb:KR3j0188_WYG_033-8a>¶
　　法異也鱗勒法須仰收禁經云畫如長錐界石是¶
　　也又緊走仰收似長舟之截小渚兩頭埶起使芒¶
　　角不失遒潤借埶不䇿不鱗勒稍徐收之取古勁¶
　　枯澁無求活利凡在字上宜用之¶
　　&KR1899;筆法初緊䇿中擡鋒輕勁㣲勒向右按衂古今¶
　　法云鍾書宣示字長畫用之又畫不變為布算行¶
　　草法云埶須險䇿露鋒飛動為勝¶
　　唐太宗云為畫必勒貴澁而遲¶
<pb:KR3j0188_WYG_033-8b>¶
　　衛夫人云如千里陣雲¶
三謂之三畫法云上潛鋒平勒中背鋒仰䇿下緊趯覆¶
　　收名遞相解摘古經云黄庭經三闗字用草法上¶
　　衂側中䇿下奮筆横飛遞相聳峙以險利為勝凡¶
　　横畫多者用此法¶
丨謂之懸針法云正鋒直下末處如針頭之懸鋒須先¶
　　發管逐埶行䟐筆緊馭澁進如錐畫石禁經云懸¶
　　針如長錐綴地是也又契字下雙筆須一努一垂¶
<pb:KR3j0188_WYG_033-9a>¶
　　變換用之三埶不同或垂或趯或外掠而中努右¶
　　軍云懸針垂露難為體制衛夫人云如萬嵗枯藤¶
　　臨池訣云懸針法蘭亭年字盡其埶也張敬𤣥云¶
　　申字中畫宜卓筆直審疾抽事字中畫宜直下筆¶
　　便挑不宜停筆¶
丨謂之垂露法云鋒管齊下埶盡殺筆縮鋒又始築筆¶
　　而極力終注鋒而作埶又無垂不縮此言頓筆以¶
　　摧挫為功右軍云豎如春筍之抽寒谷是也¶
<pb:KR3j0188_WYG_033-9b>¶
　　臨池訣云垂露本篆脚名玉筯如古釵倚物也¶
&KR2151;謂之背抛又謂之踠脚法云蹲鋒緊掠徐擲之速則¶
　　失埶遲則緩怯臨池訣云此鍾法稍涉八分尾法¶
　　引過其曲轉蹲其鋒又徐收而蹲趯之不欲出須¶
　　闇收使其如負芒刺則善右軍云援毫蹲節輕重¶
　　有准庾肩吾云欲抛還置駐鋒而後趯之也¶
乀謂之抽筆法云左罨掠須峻利右潛趯而戰行待埶¶
　　卷而機駐揭摘出而暗收若便抛必流滑凡淺又¶
<pb:KR3j0188_WYG_033-10a>¶
　　側起平發緊殺按波為抽筆從腹内起庾肩吾云¶
　　將放更留又人字第二筆云攙引抑拽是也夫木¶
　　等字亦同用¶
　　王濛論章草作人字法謂趯之欲利按之欲輕¶
乚謂之背趯法云悉以中指遣至盡處以名指拒而趯¶
　　之又云潛鋒闇勒埶盡然後趯之右軍背趯戈法¶
　　上則俯而過下則曲而就蓋所以失之於前正之¶
　　於後也古經云鍾書哉字用又永禪師澁出戈法¶
<pb:KR3j0188_WYG_033-10b>¶
　　下以名指築上借埶以中指遣之按筆至下以名¶
　　指衂鋒潛趯此名秃出法¶
　　張旭折芒法潛鋒緊走意盡乃收而趯之鍾書常¶
　　用也¶
　　右軍云落筆峩峩如長松之倚谿谷¶
　　唐太宗云為戈必潤貴遲疑而右顧¶
　　章草法潛按微進輕揭闇趯揭欲利按欲輕輕則¶
　　骨勁神清肥乃質滯鈍俗張敬𤣥云戈脚宜斜筆¶
<pb:KR3j0188_WYG_033-11a>¶
　　直抽直者縁上實下自茂也¶
氵謂之散水法云上衂側中偃下潛挫趯鋒古經云黄¶
　　庭樂毅同用臨池訣云或藏或露狀類不同要遞¶
　　相顯異若頻有則兩㸃相近而下㸃當髙此名潛¶
　　相矚視外雖解摘内相附屬為上中潛鋒暗衂下¶
　　峻趯潛遣蓋鍾法也行書埶微按而鉤揭以輕利¶
　　為美¶
冫謂之冰法云上側覆殺下築而趯之須相承揖若並¶
<pb:KR3j0188_WYG_033-11b>¶
　　連衂側輕揭則率字左右用之草法須借埶疾遣¶
　　若緩滯則為病也¶
灬謂之烈火法云衂鋒暗按臨池訣云須各立埶抵背¶
　　潛衂所謂視之不見考之彌彰古經云鍾書然字¶
　　用之¶
灬謂之聨飛法云暗衂㣲注輕揭潛趯筆鋒聨綿相顧¶
　　不絶禁經云聨飛如鴈陣當秋樂毅論燕然字用¶
　　之虞永興兼字用其半埶蓋中㫁也¶
<pb:KR3j0188_WYG_033-12a>¶
宀謂之顯異法云上㸃駐鋒左右挫鋒横書按筆埶須¶
　　相順又上㸃側横畫勒左&KR1899;筆擺鋒(&KR1899;筆豎策/謂之&KR1899;)右¶
　　峻啄輕揭出法以圓峻飛動為度章草法擬於圓¶
　　峻飛動其餘險側務在露鋒鉤裹忌緩滯也¶
乀謂之平磔法云不遲不疾戰筆側去埶巻不可便出¶
　　須駐鋒而後放禁經云如生蛇度水鍾元常每作¶
　　磔筆須三過折筆故唐太宗云為波必磔貴三折¶
　　而遣毫¶
<pb:KR3j0188_WYG_033-12b>¶
&KR1525;謂之勾裹法云圓角趯鋒作努法埶未盡而趯之顔¶
　　魯公云用筆如紙下行書埶論云急牽急引如雲¶
　　中之掣電日月目因等是也¶
　　翰林隠術云勾裹埶須圓角蹲鋒用中指勾成之¶
　　張敬𤣥云固字轉角之埶初不宜稜角努張即字¶
　　體俗也非特固字但有轉筆一切貴其圓潤也右¶
　　軍云作右邊折角疾牽下㣲開左畔斡轉令取登¶
　　對勿使腰下傷慢視筆取埶直截而下(瘞鶴銘蘭/亭序固字)¶
<pb:KR3j0188_WYG_033-13a>¶
　　(雖不同/亦絶妙)¶
勹謂之勾努法云圓角激鋒待筋骨而成要如武人屈¶
　　臂右軍云廻角不用峻及有稜骨也¶
　　衛夫人云如勁努筋節¶
小謂之奮筆法云左側而獨立中衂揭而右鉤古經云¶
　　鍾書宣示字用若中豎則左右暗衂而潛趯又簇¶
　　鋒捷進為系字下三㸃也¶
彡謂之杉法云上平㸃中啄下衂側唐太宗云形影字¶
<pb:KR3j0188_WYG_033-13b>¶
　　右邊不可一向為之須背下撆之¶
乙謂之外擘法云左峻掠中潛鋒衂挫右蹲鋒外擲右¶
　　軍云踠脚剕斡上&KR0900;下撚終始折轉¶
丨謂之豎&KR1899;法云擡筆豎䇿挫鋒上下緊直嘗尚等字¶
　　中豎畫用之又云&KR1899;筆埶須擡筆豎䇿之¶
□謂之暗築法云馭鋒直衝有㸃連物則名暗築月其¶
　　字内兩㸃是也¶
仌謂之曾頭其脚法云左潛揭而右啄曽頭用左啄右¶
<pb:KR3j0188_WYG_033-14a>¶
　　側其脚智果云長舒左足¶
&KR2470;謂之衮筆法云須按鋒上下蹙衂之令今等字是也¶
　　謂下㸃¶
戔謂之縮出又為重複法云上磔衂鋒下磔出之如呂¶
　　昌爻棗之類是也¶
　　唐太宗云戔字上縮鋒作努下出鋒作趯¶
乚謂之挑心法云如長空之初月¶
&KR1525;謂之收脚法云為馬烏焉之字脚宜緊收打寺之字¶
<pb:KR3j0188_WYG_033-14b>¶
　　亦然¶
□謂之緩急法云字有緩急如烏字下手一㸃須急横¶
　　直須遲烏之脚急亦象形也¶
　　轉筆宜左右迴顧無使節目孤露¶
　　藏鋒㸃畫出入之跡欲左先右至囘左亦然¶
　　藏頭圓筆屬紙令筆心常在㸃畫中行¶
　　䕶尾畫㸃埶盡力收之¶
　　疾埶出於啄磔之中又在豎筆緊趯之内¶
<pb:KR3j0188_WYG_033-15a>¶
　　掠筆在於趲鋒峻趯用之¶
　　澀埶在於緊駛戰行之¶
　　垂縮直下一筆宜復上至中間則垂頭圓所謂無¶
　　垂不縮¶
　　往來波跋處既往當復收囘所謂無往不來¶
夫所謂折釵股者曲折圓而有力也如屋漏痕横直勻¶
　而藏鋒也如錐畫沙無起止之跡也如壁拆無布置¶
　之巧也大抵筆正則鋒藏而數美具矣¶
<pb:KR3j0188_WYG_033-15b>¶
結構之法¶
凡字之體率皆有法各具義理非茍然者昔顔魯公得¶
　法於張長史長史問曰¶
　平謂横子知之乎真卿曰長史每令為一畫皆縱横¶
　　有象其此之謂乎長史曰然¶
　直謂縱子知之乎曰豈非直者必縱之而毋邪曲乎¶
　　曰然¶
　均謂間子知之乎曰嘗示以間不容光其此之謂乎¶
<pb:KR3j0188_WYG_033-16a>¶
　　曰然¶
　密謂際子知之乎曰豈非築鋒下筆皆令完成不使¶
　　其疏乎曰然¶
　鋒謂末子知之乎曰豈非末以成畫使鋒健乎曰然¶
　力謂骨體子知之乎曰豈非趯筆則㸃畫皆有筋骨¶
　　字體雄媚乎曰然¶
　輕謂曲折子知之乎曰豈非鉤筆轉角折鋒輕過亦¶
　　謂轉角為暗過之謂乎曰然¶
<pb:KR3j0188_WYG_033-16b>¶
　決謂牽掣子知之乎曰豈非牽掣為撆決意挫鋒使不¶
　　怯滯令險峻而成乎曰然¶
　補謂不足子知之乎曰豈非結構㸃畫有失趣者則¶
　　以别㸃畫旁救之乎曰然¶
　損謂有餘子知之乎曰豈非趣長筆短形雖不足而¶
　　意常有餘乎曰然¶
　巧謂布置子知之乎曰豈非預想字形布置平穏或¶
　　意外生體令有異埶乎曰然¶
<pb:KR3j0188_WYG_033-17a>¶
　稱謂大小子知之乎曰豈非大字促之令小小字展¶
　　之令大茂宻以為稱乎曰然¶
　排疊謂疎宻停均如壽藁畫竇筆麗嬴爨之字絲旁¶
　　言旁之類八訣所謂分間布白調勻㸃畫是也髙¶
　　宗書法謂之堆垜¶
　避就謂避宻就疎避險就易避逺就近欲其彼此映¶
　　帶得宜如廬字上一撆既尖下一撆不當相同府¶
　　字一筆向下一筆向左逢字下辵拔出則上必作¶
<pb:KR3j0188_WYG_033-17b>¶
　　㸃亦避重疊而就簡徑也¶
　頂戴謂字之承上者多惟上重下輕者欲其得埶如¶
　　疊壘藥鸞驚鷺鬐醫之類八訣所謂正如人上稱¶
　　下戴不可頭輕尾重是也¶
　穿揷謂字畫交錯者欲其疎宻長短大小勻停如中¶
　　弗井曲册兼禹禺爽爾襄甬婁垂車無之類八訣¶
　　所謂四面停勻八邊具備是也¶
　向背謂字之向背各有體埶相向如非夘知和之類¶
<pb:KR3j0188_WYG_033-18a>¶
　　是也相背如北兆肥根之類是也¶
　偏側謂字之偏側欹斜須當隨埶結體偏向右者如¶
　　心戈衣幾之類向左者如夕朋乃勿少厷之類正¶
　　而偏者如亥女丈乂互不之類字法所謂偏者正¶
　　之正者偏之八訣謂勿令偏側是也¶
　挑&KR2488;謂字之形埶有須挑&KR2488;者如戈弋武丸氣之類¶
　　又如獻勵散㫁之字左邊既多須得右邊&KR2488;之如¶
　　省炙字上偏者須得下&KR2488;之相稱乃善¶
<pb:KR3j0188_WYG_033-18b>¶
　相讓謂字之左右或多或少須彼此相讓為善如馬¶
　　旁鳥旁諸字須左邊平直然後右便作字如䜌字¶
　　以中央言字上畫短讓兩糸出如辦字其中近下¶
　　讓兩辛出如鷗鶠馳字兩旁俱上狹下闊各當少¶
　　讓如嗚呼字口在左者宜近上和扣字口在右者¶
　　宜近下使不妨礙然後為佳此類是也¶
　補空謂如我哉之字作㸃須對左邊實處不可與成¶
　　㦸戈諸字同如襲辟餐贛之類欲其四滿方正也¶
<pb:KR3j0188_WYG_033-19a>¶
　　醴泉銘建字是也¶
　覆蓋謂如寳容之類㸃須正畫須圓明不宜相着上¶
　　長下短¶
　貼零謂如令今冬寒之類是也¶
　粘合謂字之本相離開者即欲粘合使相着顧揖乃¶
　　佳如諸偏旁字卧鑒非門之類是也¶
　捷速謂如風鳳之類兩邊速宜圓緊用筆時左邊勢¶
　　宜疾背筆時意中如電是也¶
<pb:KR3j0188_WYG_033-19b>¶
　滿虛謂如園圃圖國回包南目之類是也¶
　意連謂字有形㫁而意連者如之以必小川州水求¶
　　之類是也¶
　覆冒謂字之上大者必覆冒其下如雲頭宂宀&KR3209;頭¶
　　奢金食夅巷泰之類是也¶
　垂曳謂垂如都鄉卿卯之類曳如水支欠皮更走民¶
　　也之類是也¶
　借換謂如醴泉銘祕字就示字右㸃作必字左㸃此¶
<pb:KR3j0188_WYG_033-20a>¶
　　借換也黄庭經庭字&KR0034;字亦借換也又如靈字法¶
　　帖中或作&KR0034;或作小亦借換也又如蘇之為蘓秋¶
　　之為秌鵝之為鵞之類葢字難結體故須互換所¶
　　謂東映西帶是也¶
　増減謂字有難結體者或因筆畫少而増添如新之¶
　　為新建之為建是也或因筆畫多而減省如曹之¶
　　為曺美之為羙但欲體埶茂美不論古字當如何¶
　　書也¶
<pb:KR3j0188_WYG_033-20b>¶
　應副謂字之㸃畫疎者彼此映帶故必得應副相稱¶
　　而後可如龍詩讎轉之類必一畫對一畫相應亦¶
　　相副也¶
　撑拄謂字之獨立者必得撑拄然後勁健可觀如可¶
　　下永亨亭寧丁手司卉草矛巾千予于弓之類是¶
　　也¶
　朝揖謂字之有偏傍者凡欲相顧兩文成字若鄒謝¶
　　之類三文成字若讎斑之類尤欲意度承順八訣¶
<pb:KR3j0188_WYG_033-21a>¶
　　所謂迎相顧揖是也¶
　救應謂凡作字一筆纔落便當思第二三筆如何救¶
　　應方可結裹書法所謂意在筆先文居思後是也¶
　附麗謂字之形體有宜相附近者不可相離如形影¶
　　飛赴起枝飲勉之類凡有文欠之旁者以小附大¶
　　以少附多是也¶
　回抱謂如向左者曷丏易匊之類向右者艮鬼包旭¶
　　之類是也¶
<pb:KR3j0188_WYG_033-21b>¶
　包裹謂如園囿之類四圍包裹尚向之類上包下也¶
　　幽凶之類下包上也匡匱之類左包句匈之類右¶
　　包是也¶
　相成謂以大成小如冂辶之類後大者是也以小成¶
　　大者若孤之一乀寧之一亅欠之一拔戈之一㸃¶
　　後小者是也¶
　形埶謂字之小大也大字難於結密而無間小字難¶
　　於寛綽而有餘各攻其難善矣¶
<pb:KR3j0188_WYG_033-22a>¶
　變互謂如日字之小難與國之同大如一二之疎難¶
　　與密畫相間當思所以位置之故曰大字促令小¶
　　小字展令大互其埶也一説上小下大上大下小¶
　　取其稱也若夫左小而右大左高而右低則為病¶
　　矣¶
　分合謂以重文成體者合而為一亦好分而異體亦¶
　　好¶
　管領謂上之覆下下之承上左右之顧盼不失位置¶
<pb:KR3j0188_WYG_033-22b>¶
　應接謂㸃畫互相應接也兩㸃者如小八小之類自¶
　　為應接三㸃者如系之類則左朝右中朝上右朝¶
　　左四㸃者如然無之類則兩旁相應中間相接又¶
　　作□亦然至於丿乀水木州無之類皆須以意消¶
　　詳也¶
　展右謂頭項長者向右展寧宣臺尚之類是也¶
　舒左謂有脚者向左舒寶其之類是也¶
　拔角謂字方者擡右角國用周之類是也¶
<pb:KR3j0188_WYG_033-23a>¶
　虛腹謂用見岡月等字放令右虚¶
　開合謂如無字四㸃四畫為縱上心開則下合也¶
　仰覆謂如並字隔二畺字隔三皆斟酌二三字仰覆¶
　　用之士字則當上仰下覆¶
　解磔謂三畫之法上平中仰下覆如春主之類是也¶
　互放謂字有磔掠重者若爻字上住下放茶字上放¶
　　下住若多字一住二少住三亦住四放凡忌并放¶
　變換謂兩豎一垂一縮如并字右縮左垂斤字右垂¶
<pb:KR3j0188_WYG_033-23b>¶
　　左縮上下亦然¶
　肩吻謂左邊起筆不使有嘴右邊轉角不要露肩¶
　除續謂繁則減疎則補也若王書懸字虞書毚字皆¶
　　去下一㸃張書盛字改血從皿是之謂除王書神¶
　　處字皆加一㸃却字从阝是之謂續¶
　分合謂分如卅卌之類皆須自立其抵背合如八州¶
　　之類皆須潛相矚視¶
　重促謂昌吕爻棗之類上小林棘絲羽之類左促是¶
<pb:KR3j0188_WYG_033-24a>¶
　　也¶
　映附謂側映斜交欠以入之類是也斜附曲女安必¶
　　互之類是也¶
　側立謂立人之傍如烏之在柱是也¶
　偏傍謂偏傍在左者宜狹長則右有餘地矣在右者¶
　　亦然¶
　　按㸃者字之眉目全在顧盼精神有向有背隨字¶
　　　異形畫者字之骨體欲其堅正勻浄有起有止¶
<pb:KR3j0188_WYG_033-24b>¶
　　　所貴長短合宜結束堅實丿乀者字之手足伸¶
　　　縮異度變化多端要如鳥翼魚鬛有翩翩自得¶
　　　之態乙剔者字之步履欲其沈實晉人挑剔或¶
　　　帶斜拂或横引向外至顔栁始正鋒為之轉折¶
　　　者方圓之法真多用折草多用轉折欲少駐駐¶
　　　則有力轉不欲滯滯則不遒然真以轉而後通¶
　　　草以折而後勁不可不知也¶
　儼山外集卷三十三¶
