# -*- mode: mandoku-view; -*-
#+TITLE: 儼山外集
#+DATE: 2015-08-24 23:27:07.425257
#+PROPERTY: ID KR3j0188
#+PROPERTY: BASEEDITION WYG    
#+PROPERTY: JUAN 卷三十一
<pb:KR3j0188_WYG_031-1a>¶
欽定四庫全書¶
　儼山外集卷三十一¶
　　　　　　　　　　　　　明　陸深　撰¶
　　古竒器録(附江東藏書/目録小序)¶
開元中張説為宰相有人惠説一珠紺色有光名曰記¶
　事珠或有闕忘之事則以手持弄此珠便覺心神開¶
　悟事無巨細渙然明曉一無所忘説秘而寳之¶
龜兹國進奉一枕其色如瑪瑙温温如玉其製作甚樸¶
<pb:KR3j0188_WYG_031-1b>¶
　素若枕之則十洲三島四海五湖盡在夢中所見𤣥¶
　宗帝因名為遊仙枕後賜與楊國忠¶
内庫有一酒盃青色而有紋如亂絲其薄如葉於盃足¶
　上有縷金字曰自煖盃上令取酒注之温温然有氣¶
　相吹如沸湯遂收於内藏¶
開元二年冬至交趾國進犀一株色黄如金使者請以¶
　金盤置於殿中温温然有煖氣襲人上問其故使者¶
　對曰此辟寒犀也頃自隋文帝時本國曾進一株直¶
<pb:KR3j0188_WYG_031-2a>¶
　至今日上甚悦厚賜之¶
太白山有隠士郭休字退夫有運氣絶粒之術於山中¶
　建茅屋百餘間有白雲亭煉丹洞注易亭修真亭朝¶
　𤣥壇集神閣每於白雲亭與賔客看山禽野獸即以¶
　槌擊一鐡片子其聲清響山中鳥獸聞之集於亭下¶
　呼為喚鐡¶
内庫中有七寳硯罏一所曲盡其巧每至冬寒硯凍置¶
　於罏上硯冰自消不勞置火冬月𤣥宗常用之¶
<pb:KR3j0188_WYG_031-2b>¶
葉法善有一鐵鏡鑒物如水每有疾病以鏡照之盡見¶
　腑臟中所滯之物後以藥療之竟至痊瘥¶
王元寳家有一皮扇子製作甚質毎暑月燕客即以此¶
　扇置於坐前使新水灑之則颯然風生巡酒之間客¶
　有寒色遂命撤去明皇曾命中使取視愛而不釋曰¶
　此龍皮扇子也¶
隠士郭休有一拄杖色如朱漆叩之則有聲每出入遇¶
　夜則此杖有光可照十步之内登危涉險未嘗失足¶
<pb:KR3j0188_WYG_031-3a>¶
　杖之力也¶
學士蘇頲有一錦文花石鏤為筆架嘗置於硯席間每¶
　天欲雨此石架即津出如汗逡巡而雨頲常以此為¶
　雨候無差¶
虢國夫人有夜明枕設於堂中光照一室不假燈燭¶
岐王有玉鞍一面每至冬月則用之雖天氣嚴寒而此¶
　鞍在坐如温火之氣(已上開元/天寳遺亊)¶
東方朔得西域國玉枝以進武帝帝賜近臣年髙者云¶
<pb:KR3j0188_WYG_031-3b>¶
　病則枝汗死則枝折老聃得之七百年不汗偓佺得¶
　之三千年不折(洞𡨕/記)¶
髙祖初入咸陽宫周行府庫金玉珍寳不可勝言其尤¶
　驚異者有青玉九枝燈髙七尺五寸下作盤龍以口¶
　銜燈燃則鱗甲皆動爛炳若列星盈室復鑄銅人十¶
　二枚座皆髙二尺列於筵上琴筑笙竽各有所執皆¶
　㸃綴華采儼若生人筵下有二銅管上口髙數尺出¶
　筵後其一管空一管内有繩大如指一人吹出一人¶
<pb:KR3j0188_WYG_031-4a>¶
　納繩則琴筑笙竽等皆作與真樂不殊有琴長六尺¶
　安十三絃二十六徽用七寳飾之銘曰渥璵之樂有¶
　玉笛長二尺三寸六孔吹之則見車馬山林隠隠相¶
　次吹息則不復見銘曰昭華之琯有方鏡廣四尺髙¶
　五尺九寸表裏通明人直来照之影則倒見以手掩¶
　心而照之則知病之所在腸胃五臟歴然無礙又女¶
　子有邪心則膽張心動¶
烽火樹積草池中有珊瑚樹髙一丈二尺一本三柯上¶
<pb:KR3j0188_WYG_031-4b>¶
　有四百六十二條是南越王趙佗所獻號為烽火樹¶
　至夜光景常然¶
余尚書靖慶厯中知桂州境窮僻處有林木延袤數十¶
　里每至月盈之夕輒有笛聲發于林中甚清逺土人¶
　云聞之已數十年終不詳其何怪也公遣人尋之見¶
　其聲自一大栢木中出乃伐取以為枕笛聲如期而¶
　發公甚寳惜凡數年公之季弟欲窮其怪命工解視¶
　之但見木之文理正如人月下吹笛之像雖善畫者¶
<pb:KR3j0188_WYG_031-5a>¶
　不能及重以膠合之則不復有聲矣¶
　　附江東藏書目録小序¶
余家學時喜收書然覼覼屑屑不能舉羣有也壯遊兩¶
都多見載籍然限於力不能舉羣聚也間有殘本不售¶
者往往廉取之故余之書多斷闕闕少者或手自補綴¶
多者幸他日之偶完而未可知也正徳戊辰夏六月寓¶
安福里宿痾新起命僮出曝既乃次第于寓樓數年之¶
積與一時長老朋舊所遺歴歴在目顧而樂焉余四方¶
<pb:KR3j0188_WYG_031-5b>¶
人也又慮放失是故録而存之各繫所得儻后益焉將¶
以類續入是月六日史官江東陸深識¶
夫書莫尚於經經聖人之書也後有作焉凡切於經咸¶
　得附矣故録經第一¶
性理之書倡於宋而盛之然經之流亞也故録性理第¶
　二¶
語曰經載道史載事故録史第三¶
書作于經史間而非經史可附者槩曰古書故録古書¶
<pb:KR3j0188_WYG_031-6a>¶
　第四¶
聖轍既逝諸子競馳故録諸子第五¶
質漸趨華而文集興焉故録文集第六¶
四詩既刪體裁益衍按厥世代考髙下焉故録詩集第¶
　七¶
山包海匯各適厥用然妍媸錯焉類書之謂也故録類¶
　書第八¶
紀見聞次時事而掌不在官通謂之史可也故録雜史¶
<pb:KR3j0188_WYG_031-6b>¶
　第九¶
山經地志具險易敘貢賦寓王政矣故録諸志第十¶
聲音之道與天地通而禮樂所由出也故録韻書第十¶
　一¶
不幼敎者不懋成不早醫者不速起其道一也故録小¶
　學醫藥第十二¶
方藝伎術故有成書者孔子曰雖小道必有可觀者焉¶
　故録雜流第十三¶
<pb:KR3j0188_WYG_031-7a>¶
聖作物覩一代彰矣宣聖從周遵一統故也特為一録¶
　以次宸章令甲示不敢瀆云目曰制書¶
　¶
　¶
　¶
　¶
　¶
　¶
<pb:KR3j0188_WYG_031-7b>¶
　¶
　¶
　¶
　¶
　¶
　¶
　¶
　儼山外集卷三十一¶
